<chapter id="h2-rules"
><title
>Regels voor interpretatie van de bijbel (Hermeneutiek)</title>
<para
>We hebben het al gehad over de 3 aspecten die van belang zijn bij het interpreteren van de bijbel: inhoud, context en tekstverwijzingen. We willen daar nu verder op in gaan door wat te graven in de bijbelse hermeneutiek, die zich tot doel stelt de bedoeling van de de oorspronkelijke schrijver (en Schrijver!) te ontdekken. Hoewel een tekstgedeelte op veel manieren goed toegepast kan worden, is het maar op een manier goed te interpreteren. De schrift zegt dit zelf door te stellen dat "geen profetie der Schrift een eigenmachtige uitlegging toelaat" (2 Petrus 1:20). Er zijn bepaalde regels die helpen om de juiste betekenis te ontdekken. Door die regels te negeren, hebben mensen veel moeilijkheden veroorzaakt voor zichzelf en voor hun volgelingen. 2 Petrus 3:16 <emphasis
>"...Daarin is een en ander moeilijk te verstaan, wat onkundige en onstandvastige lieden tot hun eigen verderf verdraaien, evenals trouwens de overige schriften."</emphasis
></para>
<para
>Hoe gaan we te werk als we de oorspronkelijk bedoelde betekenis van een passage willen ontdekken? Laten we stellen dat je een bepaald vers is opgevallen, wat je niet zo goed begrijpt. Hoe bestudeer je het dan? Houdt de volgende regels in gedachte:</para>

<section id="h2-rules-exact"
><title
>Regel 1 - Interpreteer de tekst volgens de precieze betekenis van de woorden.</title>
<para
>Hoe preciezer wij de oorspronkelijke betekenis van de woorden kunnen achterhalen, hoe beter we de tekst zullen kunnen interpreteren. Probeer de precieze betekenisvan kernwoorden te vinden aan de hand van de volgende stappen:</para>

<section id="h2-rules-exact-definition"
><title
>Stap 1) Definitie</title>
<para
>Zoek de definitie op in een Grieks of Hebreews woordenboek. Bij werkwoorden is de gebruikte vorm ook cruciaal.</para
></section>

<section id="h2-rules-exact-crossref"
><title
>Stap 2) Tekstverwijzingen</title>
<para
>Vergelijk schrift met schrift. Zien hoe hetzelfde Griekse of Hebreeuwse woord (niet het Nederlandse woord) wordt gebruikt in de schrift kan de definitie verhelderen, of een nieuw licht werpen op de definitie. Hoe gebruikt dezelfde schrijver hetzelfde woord in andere schriftgedeelten? En andere schrijvers? Sommige naslagwerken geven ook informatie over het gebruik van hetzelfde woord in niet-bijbelse documenten. Waarom moeten we eigenlijk terug naar de oorspronkelijke taal; waarom is het Nederlandse woord niet goed genoeg? OMDAT VERSCHILLENDE WOORDEN IN HET GRIEKS VERTAALD KUNNEN ZIJN NAAR HETZELFDE NEDERLANDSE WOORD, EN DE GRIEKSE WOORDEN KUNNEN VERSCHILLENDE NUANCES WEERGEVEN.</para>

<section id="h2-rules-exact-crossref-ex1a"
><title
>Voorbeeld 1A</title>
<para
>Joh.20:17 (SV) <emphasis
>"Raak mij niet aan"</emphasis
> klinkt nogal hard, he? Net of Jezus na zijn opstanding niet meer aangeraakt wil worden, omdat Hij daarvoor te heilig is ofzo. Maar dat lijkt niet helemaal juist te zijn, dus laten we het opzoeken in <emphasis
>The Complete Word Study New Testament</emphasis
> van Spiros Zodhiates (AMG Publishers, 1991).</para>
<para
>Definitie: Als we Joh.20:17 opzoeken, dan zien we dat boven het woord "Raak ... aan" staat "pim680." De letters vormen een code die de vorm van spreken aangeeft, en het nummer verwijst naar Strong's woordenboek. Laten we de definitie opzoeken (p. 879) "680. Haptomai; komt van hapto (681), aanraken. Verwijst naar het hanteren van een object om daar een veranderende invloed op uit te oefenen... Te ondersceiden van pselaphao (5584), wat alleen duidt op het aanraken van het oppervlak ergens van." Zoek nu de code "pim" op. In Zodhiates staan de grammatica-codes achter Openbaring; op p. 849 zien we dat pim staat voor "tegenwoordig imperatief actief (80)".Op p.857, "Tegenwoordig Imperatief. In de actieve vorm, kan het een opdracht aanduiden, om iets te doen in de toekomst, wat een doorgaande of herhalende actie omvat of, als het negatief gebruikt wordt, een opdracht om ergens mee op te houden." In dit geval is er sprake van een negatieve opdracht, dus is het een opdracht om ergens mee op te houden. Wat hebben we dus ontdekt?</para>
<para
><emphasis
>MARIA HEEFT JEZUS AL VAST, EN HIJ ZEGT DAT ZE HEM LOS MOET LATEN!</emphasis
></para>
</section>

<section id="h2-rules-exact-crossref-ex1b"
><title
>Voorbeeld 1B</title>
<para
>In Jakobus 5:14 wordt zieken opgedragen <emphasis
>zich te laten zalven door de oudsten van de gemeente</emphasis
>. Wat houdt die zalving in?</para>
<para
>Definitie van aleipho (218) - "zalven met olie" (Strong's); maar er is ook een ander Grieks woord dat eveneens vertaald wordt als "zalven", chrio (5548) - "insmeren of -wrijven met olie, d.w.z. heiligen voor een ambt of religieuze dienst" (Strong's). Gezien het feit dat het om een werkwoord gaat, moet er ook gelet worden op de gebruikte vorm, "apta". Deze vorm, de participium aoristus, duidt op een eenmalige handeling, dit in tegenstelling tot een voortdurende handeling... Als er een verhouding in tijd is met het hoofdwerkwoord, dan duidt het meestal op een actie die aan die van het hoofdwerkwoord vooraf gaat. (zie Zodhiates p.851)</para>

<screen>
Tekstverwijzingen voor aleipho:
--Matt.6:17 Maar gij, zalf uw hoofd, als gij vast, en was uw gelaat
--Mar.16:1 [de vrouwen] kochten specerijen om Hem te gaan zalven
--Mar.6:13 En zij ... zalfden vele zieken met olie en genazen hen.
--Luk.7:38 ... en zij kuste Zijn voeten, en zalfde ze met de mirre.
--Joh.12:3 Maria ...zalfde de voeten van Jezus, en droogde zijn voeten af met haar haren
Tekstverwijzingen voor chrio:
--Luk 4:18 De Geest des Heren is op Mij, daarom, dat Hij Mij gezalfd heeft...
--Hand.4:27 Jezus, die Gij gezalfd hebt
--Hand 10:37,38 Gij weet ... van Jezus van Nazaret, hoe God Hem met de Heilige Geest en met kracht heeft gezalfd.
--2 Kor.1:21 Hij nu, die ...ons heeft gezalfd, is God
</screen>

<para
>Wat is dus het verschil tussen aleipho en chrio? Kijk naar de tekstverwijzingen en de definities, en stel het verschil vast: ALEIPHO IS EEN PRAKTISCH GEBRUIK VAN OLIE, TERWIJL CHRIO EEN GEESTELIJKE BETEKENIS HEEFT. </para>

<para
>Als illustratie (al wordt het woord hier niet gebruikt) van het praktisch gebruik van olie in die tijd, toen de barmhartige Samaritaan de beroofde en mishandelde man verzorgde, goot hij olie en wijn op de wond. Olie was dus ook in gebruik als medicijn in Jezus' tijd. </para>
<para
>Laten we eens toepassen op wat we zojuist geleerd hebben door deze woordstudie n.a.v. Jakobus 5:14 <emphasis
>"Is er iemand bij u ziek? Laat hij dan de oudsten der gemeente tot zich roepen, opdat zij over hem een gebed uitspreken en hem met olie zalven in de naam des Heren."</emphasis
> Is dat zalven geestelijk of praktisch? Het is praktisch! </para>
<para
> De vorm die in het Grieks wordt gebruikt is beter vertaald met "hem met olie gezalfd hebbend", zodat de volgorde wordt eerst zalven, dan bidden. (Het zinsdeel "in de naam des Heren" verwijst naar het gebed, niet naar de zalving). Jakobus 5 zegt dat de oudsten de zieke moeten verzorgen, en voor hem bidden in de naam van de Heer. Geeft dat niet iets weer van een prachtige balans tussen het praktische en het spirituele bij onze God? </para>
</section>
</section>
</section>

<section id="h2-rules-context">
<title
>Regel 2 - Interpreteer binnen the bijbelse context</title>
<para
>Interpreteer een bijbelgedeelte in harmonie met ander delen van de bijbel. Wat staat er in de verzen er omheen? Wat is het onderwerp van het hoofdstuk of van het boek? Past jouw interpretatie hierin? Zo niet, dan is er iets mis mee. Meestal geeft de context ons voldoende aanwijzingen voor een juiste interpretatie van het gedeelte. De context is de sleutel. Maar als er onzekerheid blijft over de betekenis na interpretatie in de context, dan moeten we verder kijken.</para>

<section id="h2-rules-context-ex2a"
><title
>Voorbeeld 2A </title>
<para
>In een voorgaande les behandelden we Joh.3:5 <emphasis
>"geboren ...uit water en geest."</emphasis
> Wat is volgens de context het water waarover het hier gaat?</para>
<para
>Het gaat hier niet over de doop in water, dat zou een grote omschakeling zijn in het onderwerp waarover Jezus en Nicodemus spreken. Kijk uit voor een plotselinge verandering van onderwerp, het zou een aanwijzing kunnen zijn dat je interpretatie ontspoord is! Het bedoelde water is het vruchtwater. "Geboren uit water" is de natuurlijke geboorte.</para>
</section>
<section id="h2-rules-context-ex2b"
><title
>Voorbeeld 2B</title>
<para
>1 Kor.14:34 <emphasis
>"...moeten de vrouwen in de gemeente zwijgen"</emphasis
> moet gelezen worden binnen de bijbelse context van 1 Kor.11:5 <emphasis
>"maar iedere vrouw, die ...bidt of profeteert..."</emphasis
></para>
</section>
<section id="h2-rules-context-ex2c"
><title
>Voorbeeld 2C</title>
<para
>Hand.2:38 <emphasis
>En Petrus antwoordde hun: Bekeert u en een ieder van u late zich dopen op de naam van jezus Christus, tot vergeving van uw zonden..."</emphasis
> Is dit wedergeboorte door doop prediken? Als dit nu het enige vers van de bijbel was, hadden we deze conclusie getrokken, maar in het licht van de heldere boodschap elders, dat wedergeboorte voortkomt uit geloof in Christus, moeten we het op een andere manier interpreteren. Petrus brengt de doop naar voren als een manier voor zijn toehoorders om te antwoorden op het evangelie. Als de doop de weg was tot wedergeboorte, hoe zou Paulus dan kunnen schrijven in 1 Kor.1:17 <emphasis
>"Want Christus heeft mij niet gezonden om te dopen, maar om het evangelie te verkondigen"</emphasis
>? </para>
</section>
</section>

<section id="h2-rules-hcontest">
<title
>Regel 3 - Interpreteer binnen de historische en culturele context</title>
<para
> Ten eerste vragen we niet "Wat betekent het voor mij?" maar "Wat betekende het voor de oorspronkelijke lezers?" De vraag "Wat betekent het voor mij?" komt pas later. We moeten rekening houden met de historische en culturele achtergrond van de schrijver en de geadresseerden.</para>

<section id="h2-rules-hcontest-ex3a"
><title
>Example 3A</title
><para
> "3 dagen &amp; 3 nachten" (Matt.12:40) heeft voor sommigen aanleiding gegeven tot een de-kruisiging-was-op-woensdag-theorie, vooral het Armstrongisme. Hoe kon Jezus op vrijdagmiddag sterven en opstaan op Zondagmorgen, en toch zijn "opgestaan ten derde dage" (Matt.16:21)? De precieze betekenis van "drie" en "dagen" helpt niet om deze paradox te verklaren.</para>
<para
>We hebben een historisch wetenswaardigheidje nodig: de Joden telden elk stukje van de dag mee, als was het een hele dag, net zoals wij emmers water tellen. Als er 6 emmers vol zijn, en eentje half vol, dan zeggen we gerust dat er 7 emmers water staan. Volgens Joodse opvattingen telde elk deel van een dag dus als een hele dag, en startte een dag om 6 uur 's avonds en eindigde een dag om 6 uur 's morgens. Vrijdag van 15:00 tot 18:00 = dag 1. Vrijdag van 18:00 tot zaterdag 18:00 = dag 2 en Zaterdag 18:00 tot ongeveer Zondag 5:00 = dag 3. Interpretatie binnen de culturele context houdt ons uit de moeilijkheden.</para>
</section>

<section id="h2-rules-hcontest-ex3b"
><title
>Voorbeeld 3B</title
><para
>Gen.15:7-21. De historische context is dat het in twee stukken delen van dieren en dan tussen de stukken door lopen was een gebruikelijke manier om een belangrijke overeenkomst te sluiten. Beide partijen liepen er tussen, en deden zo de gelofte dat het degene die zich niet aan de overeenkomst hield net zo zou vergaan als die dieren. Maar in dit geval is God de enige die er tussendoor gaat, en zo een eenzijdig verbond sluit.</para>
</section>
</section>

<section id="h2-rules-normal"
><title
>Regel 4 - Interpreteer volgens het normale gebruik van woorden in de taal</title>
<para
>Laat literaire taal gewoon literaire taal zijn, en laat figuurlijke taal figuurlijk zijn. En kijk uit voor idioom met een speciale betekenis.</para>

<section id="h2-rules-normal-ex4a"
><title
>Voorbeeld 4A</title
><para
>"slecht oog" in Matt.6:23. </para>
<para
>Regel 1, definitie van "slecht" en "oog" - helpt niets. Regel 2, context: lijkt alleen maar meer onduidelijkheid te veroorzaken. Het lijkt niet te passen in wat er aan vooraf gaat, en wat er na komt. Dat zou ons erop moeten wijzen dat we het niet opvatten zoals het bedoeld is!!</para>
<para
>Waar we hier mee te maken hebben is een Hebreeuws idioom, "slecht oog". Laten we andere plaatsen opzoeken waar dit idioom gebruikt wordt: Matt.20:15 <emphasis
>"Staat het mij niet vrij om met het mijne te doen wat ik wil? Of is uw oog boos, omdat ik goed ben?"</emphasis
> Een "boos oog" hebben, is een Hebreeuwse uitdrukking voor gierig of jaloers zijn. Nu terug naar Matt.6. Merk op hoe goed deze interpretatie past in de context!</para>

<section id="h2-rules-normal-ex4b"
><title
>Voorbeeld 4B</title>
<para
>Jes.59:1 <emphasis
>"Zie, de hand des HEREN is niet kort om te verlossen"</emphasis
> Deut.33:27 <emphasis
>"onder u zij eeuwige armen"</emphasis
> Verwijzingen naar delen van Gods lichaam worden door Heiligen van de Laatste Dagen (ook wel bekend als Mormonen) gebruikt om aan te tonen dat God ooit mens was net als wij. En als ze mensen daar eenmaal van hebben overtuigd, gaan ze verder door te leren dat wij God kunnen worden zoals Hij is! Bij een lezing die hij gaf, daagde een groep Mormoonse oudsten Walter Martin (schrijver van <emphasis
>Kingdom of the Cults</emphasis
>) uit met een opsommen van teksten zoals deze. Dr. Martin vroeg de Mormonen toen om nog een gedeelte te lezen uit de schrift: Ps91:4 <emphasis
>"Met zijn vlerken beschermt Hij u, en onder zijn vleugelen vindt gij een toevlucht."</emphasis
> W.M. said, "Door de manier van interpreteren waarmee jullie zojuist bewezen dat God een mens is, bewijzen jullie ook dat Hij een vogel is." De Mormonen moesten lachen toen zij zich realiseerden hoe belachelijk hun positie was. </para>
</section>
</section>
</section>
<section id="h2-rules-parables"
><title
>Regel 5 - Begrijp de zin van gelijkenissen, en het verschil tussen een gelijkenis en een allegorie</title>
<para
>Een allegorie is: EEN VERHAAL WAARIN ELK ELEMENT EEN BETEKENIS HEEFT </para>
<para
>Elke gelijkenis is een allegorie. Is dat juist of onjuist?</para>

<para
>Sommige gelijkenissen zijn allegorieën, bijvoorbeeld de gelijkenis van de zaaier: het zaad is het woord van God, de doornen zijn zorgen en hebzucht, enz. Maar de meeste gelijkenissen zijn geen allegorieën, maar slechts verhalen om een bepaald ding duidelijk te maken. Het is gevaarlijk om onze leer af te leiden van gelijkenissen; die zijn nogal makkelijk te verdraaien, zodat ze vanalles kunnen zeggen. We moeten onze leer uit heldere schriftgedeelten halen, die het uiteenzetten, en als er dan een gelijkenis is die dat illustreert, dat is dan fijn.</para>

<section id="h2-rules-parables-ex5a"
><title
>Voorbeeld 5A</title>
<para
>De gelijkenis van de weduwe met de onrechtvaardige rechter in Luk.18:1-8. Dit verhaal is een illustratie bij één les: volharding in gebed. Wat krijgen we als we er een allegorie van maken?</para>
<para
>De betekenis wordt op allerlei manieren geweld aangedaan: God is onwillig om de rechten van weduwen te beschermen, gebed "kwelt" Hem, enz.</para
></section>

<section id="h2-rules-parables-ex5b"
><title
>Voorbeeld 5B</title>
<para
>De gelijkenis van de onrechtvaardige rentmeester in Luk.16:1-9. Wat is het punt van vergelijking in deze gelijkenis? Is het een allegorie? </para>
<para
>De rentmeester wordt geloofd om zijn scherpzinnigheid betreffende het veiligstellen van zijn eigen hachje. Maar van zijn onethische gedrag (zijn heer oplichten) wordt niets gezegd. </para>
</section>

</section>
</chapter>

