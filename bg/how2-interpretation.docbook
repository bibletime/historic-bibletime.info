<chapter id="h2-rules"
><title
>Правила за тълкувание на Библията (херменевтика)</title>
<para
>Вече се запознахме със съдържанието, контекста и препратките. Нека сега обогатим знанията си за библейската херменевтика. Нейната цел е да открие какво е имал в предвид оригиналният автор (и Автора!). Въпреки че пасажите могат да се тълкуват по много начини, само един е верен. Самата Библия го заявява във 2 Петрово 1:20: "И това да знаете преди всичко, че никое пророчество в писанието не е частно на пророка обяснение на Божията воля". Съществуват някои правила, които помагат при тълкуването. Пренебрегвайки тези правила, някои хора са си докарали много неприятности както за себе си, така и за последователите си. 2 Петрово 3:16: "...в които послания има някои неща мъчни за разбиране, които неучените и неутвърдените изопачават, както правят и с другите писания, за своята погибел.".</para>
<para
>Но как да постъпим, за да изясним значението на даден пасаж? Нека приемем, че вниманието ви е привлечено от опредеен стих, чието значение ви убягва. Как да изследвате този стих? Имайте в предвид тези правила:</para>

<section id="h2-rules-exact"
><title
>Правило 1: За тълкувание използвайте точните значения на думите</title>
<para
>Колкото по-точно знаем значението на оригиналните думи, толково по-точно ще бъде и нашето тълкувание. Опитайте се да разберете точното значение на ключовите думи, като използвате следния план:</para>

<section id="h2-rules-exact-definition"
><title
>Стъпка 1) Точно значение</title>
<para
>Проверете за превода в речник (на гръцки или иврит). Ако става дума за глагол, времето, в което е, също има особена важност.</para
></section>

<section id="h2-rules-exact-crossref"
><title
>Стъпка 2) Препратки</title>
<para
>Сравнете различните книги. Ако видите как същата гръцка или еврейска (не английска или българска) дума е използвана, може да си изясните или поне да хвърлите нова светлина върху значението й. Как същият автор използва думата другаде? Ами другите автори? Справочниците, с които разполагате, биха могли да ви дадат употребата на думата в нeбиблейски контекст. Защо трябва да използваме оригиналните езици? Защо английските или българските думи не са достатъчни? ЗАЩОТО ПОВЕЧЕ ОТ ЕДНА ГРЪЦКА ДУМА МОЖЕ ДА БЪДЕ ПРЕВЕДЕНА ПО ЕДИН И СЪЩ НАЧИН, А ОРИГИНАЛНИТЕ ДУМИ ДА ИМАТ РАЗЛИЧНИ ЗНАЧЕНИЯ.</para>

<section id="h2-rules-exact-crossref-ex1a"
><title
>Пример 1.1</title>
<para
>"Не се допирай до Мене" от Йоан 20:17 звучи доста рязко, нали? Сякаш сега, след като е възкръснал, Исус не желае да бъде докосван, сякаш е "твърде" свят. Но това не изглежда съвсем вярно. Нека погледнем в <emphasis
>Цялостно изучаване на Новия Завет</emphasis
> от Спирос Зодиатес. (AMG Publishers, 1991).</para>
<para
>Значението: Отгръщайки на Йоана 20:17, над думата "допирай" виждаме "pim680". С буквите е означено каква част на речта е думата, а цифрите са номерацията на Стронг. Нека открием значението на думата (на стр. 879): "680 Haptomai; от hapto (681), докосвам. Отнася се до боравене с предмет, при което се упражнява сила за промяната му... Различава се от pselaphao (5584), който всъщност означава само докосване на повърхността на предмета." Нека сега намерим "pim". Граматичните кодове са точно след Откровение. На страница 849 откриваме, че "pim" означава  "present imperative active (80)" т.е. "сегашно време, заповедна форма, действителен залог". На страница 857 четем: "Сегашно време, заповедна форма. При действителен залог може да означава заповед за извършването на действие в бъдеще, което се отнася до продължително или повтарящо се действие. При отрицателна конструкция означава заповед да бъде прекратено дадено действие." Изречението е отрицателно и следователно, означава, че трябва да бъде прекратено действие, което вече е факт. И така, какво открихме?</para>
<para
><emphasis
>МАРИЯ ВЕЧЕ СЕ Е ПРИЛЕПИЛА ЗА ИСУС И ТОЙ Й КАЗВА ДА ГО ПУСНЕ!</emphasis
></para>
</section>

<section id="h2-rules-exact-crossref-ex1b"
><title
>Пример 1.2</title>
<para
>В Яков 5:14, <emphasis
>на църковните презвитери е казано да се молят и помажат онзи, който е болен</emphasis
>. Какво е помазването?</para>
<para
>Значението на aleipho (218) е "да помажа", но има и друга гръцка дума, която се превежда по същия начин -  chrio (5548) - "да намажа или разтъркам с масло, да осветя място или да ръкоположа". Тъй като тази дума е глагол, трябва да имаме в предвид и глаголното време - "apta" - аористно (минало свършено) причастие, активно. "Аористното причастие изразява завършено действие, а не продължително... Когато връзката с основния глагол е временна, обикновено означава действие, предхождащо това на главния глагол." (Зодиатес стр. 851)</para>

<screen
>Препратки за aleipho: 
  Матей 6:17: А ти, когато постиш, помажи главата си и умий лицето си
  Марко 16:1: (жените) купиха аромати за да дойдат и Го помажат.
  Марко 6:13: ...и мнозина болни помазваха с масло и ги изцеляваха
  Лука 7:38: ...целуваше нозете Му, и мажеше ги с мирото
  Йоан 12:3: Тогава Мария... помаза нозете на Исуса, и с косата си отри нозете Му
Препратки за chrio:   Лука 4:18: Духът на Господа е на Мене, Защото Ме е помазал да благовестявам...
  Деяния 4:27: Исуса, Когото си помазал
  Деяния 10:38: Бог Го помаза със Светия Дух и със сила
  2 Коринтяни 1:21: А тоя, Който ... ни е помазал, е Бо
</screen>

<para
>И така, каква е разликата между aleipho и chrio? Прегледайте отново препратките и след това можете да заключите, че ALEIPHO ОЗНАЧАВА ПРАКТИЧЕСКОТО ИЗПОЛЗВАНЕ НА МАСЛОТО, А CHRIO - ДУХОВНОТО. </para>

<para
>Kaто илюстрация за практическо използване на маслото по онова време е притчата за добрия самарянин, който се погрижил за бития от крадците - той почистил раните с масло и вино. Така че по времето на Исус, маслото е имало приложение в медицината. </para>
<para
>Сега нека приложим това, което научихме към Яков 5:14: <emphasis
>"Болен ли е някой от вас? нека повика църковните презвитери, и нека се помолят над него и го помажат с масло в Господното име"</emphasis
>. В какъв смисъл се използва думата "помазвам" тук - практически или духовен? Практически!</para>
<para
>Глаголното време на гръцки, аористно (минало свършено) причастие, по-скоро означава "след като са го помазали". Помазването предхожда молитвата. (Тук "в Господното име" се отнася до молитвата, а не до помазването.) Яков 5:14 казва, че презвитерите трябва да дадат на болните лекарство и да се молят за тях в Гослодното име. Нима това не показва Божия прекрасен баланс! </para>
</section>
</section>
</section>

<section id="h2-rules-context">
<title
>Правило 2: Тълкувайте в библейски контекст</title>
<para
>Tълкувайте писанията в съзвучие с останалата част от Библията. Какво казват околните стихове? Каква е темата на главата? На книгата? Тълкуванието ви в съзвучие ли е с тях? Ако не - значи грешите. Обикновено контекста осигурява необходимото за правилното тълкуване на пасажа. Ключът е в контекста. Ако след като сте разтълкували текста в неговия контекст е останало някакво съмнение в значението му, трябва да потърсите по-надалеч.</para>

<section id="h2-rules-context-ex2a"
><title
>Пример 2.1</title>
<para
>В предишния урок обсъждахме Йоан 3:5 -<emphasis
>"да се роди от вода и Дух"</emphasis
>. Какво общо има водата с разговора, съгласно контекста?</para>
<para
>Тук не се обсъжда водното кръщение. Това би било голямо отклонение от темата, дискутирана от Исус и Никодим. Много внимавайте за внезапни промени в темата, това е белег, че вашето тълкувание е излезло от релси! С "вода" се има в предвид тази при раждането на човека т.е. "раждане от вода" = естествено раждане.</para>
</section>
<section id="h2-rules-context-ex2b"
><title
>Пример 2.2</title>
<para
>1 Коринтяни 14:34 <emphasis
>"Жените нека мълчат в църквите"</emphasis
> трябва да бъде възприеман в контекста на 1 Коринтяни 11:5: <emphasis
>"всяка жена, която се моли или пророкува..."</emphasis
></para>
</section>
<section id="h2-rules-context-ex2c"
><title
>Пример 2.3</title>
<para
>Деяния 2:38: <emphasis
>"А Петър им рече: Покайте се, и всеки от вас нека се кръсти в името Исус Христово за прощение на греховете ви"</emphasis
>. Това проповядва ли спасение чрез кръщение? Ако това бе единствения стих от книгата, с който да разполагаме, щяхме да заключим така. Но на друго място виждаме, че спасението става чрез вяра в Христа и се налага да разтълкуваме този текст по друг начин. Петър подсказва покаянието като начин за отклик на неговите слушатели към благата вест. Ако кръщението бе пътят към новорождението, то как е възможно Павел да напише в 1 Коринтяни 1:17: <emphasis
>"Защото Христос не ме е пратил да кръщавам, но да проповядвам благовестието"</emphasis
>? </para>
</section>
</section>

<section id="h2-rules-hcontest">
<title
>Правило 3: Тълкувайте в рамките на историческия и културен контекст</title>
<para
>Първият въпрос, който си задаваме е "Какво означава това за мен?", а "Какво е означавало това за оригиналните читатели?". Едва по-късно можем да се запитаме: "Какво означава това за мен?". Трябва да имаме в предвид историческата  и културната среда на автора и неговите първи читатели.</para>

<section id="h2-rules-hcontest-ex3a"
><title
>Пример 3.1</title
><para
>Записаното в Матея 12:40 за "3 дни и 3 нощи" е довело някои хора до това да създадат "теория за разпятието в сряда"(по-специално култът Armstrongism). Как би могъл Исус да умре в петък след обяд, да възкръсне неделя сутринта и все пак "на третия ден да бъде възкресен" (Матея 16:21)? Точното значение на "третия" или "ден" няма да ни помогне да си обясним това очевидно противоречие.</para>
<para
>Имаме нужда от малка историческа клюка: евреите са брояли всяка част от ден за цял ден, така както ние бихме броили кофи с вода (ако имаме шест кофи с вода и една пълна до половината, ние казваме, че имаме седем кофи, макар едната да е пълна само до половината). За съзнанието на евреите всяка част от ден се е брояла за цял ден, а дните са започвали в 18 ч. и са завършвали в 6 ч. И така петък от 15 до 18 = първи ден. От 18 часа в петък до 18 часа в събота = втори ден. От 18 часа в събота до около 5 часа в неделя = трети ден. Тълкуването в културния контекста ни предпазва от проблеми.</para>
</section>

<section id="h2-rules-hcontest-ex3b"
><title
>Пример 3.2</title
><para
>Битие 15:7-21. В исторически контекст, да се разсече животно на две и след това да се премине между двете половини е било нормален начин за сключване на договор (завет) по времето на Авраам. Представляващите двете страни по договора преминавали между разсечените животни и по този начин декларирали, че случилото се на животните ще се случи на този, който не изпълни договора. Но в този конкретен случай само само Бог преминава, което прави договора едностранен.</para>
</section>
</section>

<section id="h2-rules-normal"
><title
>Правило 4: Тълкувайте съобразно обичайната употреба на думите в езика</title>
<para
>Отсейте буквалното от символичното. Внимавайте за идиоми, които имат специфични значения.</para>

<section id="h2-rules-normal-ex4a"
><title
>Пример 4.1</title
><para
>"Болнаво око" в Матей 6:23 </para>
<para
>Правило първо, значенията на "болнаво" и "око" - не помага. Правило второ, контекста - изглежда предизвиква още по-голямо объркване. Тези думи просто не се връзват с предходните и следващите стихове! Това трябва да ни подскаже, че не разбираме истинския смисъл!!</para>
<para
>Това пред което сме изправени тук е еврейски идиом. Нека потърсим и други места,. където е използван. Матей 20:15 <emphasis
>"Не ми ли е позволено да сторя със своето каквото искам? Или твоето око е завистливо  [Гръцки: Лошо.] , защото аз съм добър?"</emphasis
>. Тук можем да видим, че този идиом означава "да бъдеш свидлив" или "да бъдеш завистлив". Сега се върнете към Матей 6:23 и вижте как това значение пасва на контекста.</para>

<section id="h2-rules-normal-ex4b"
><title
>Пример 4.2</title>
<para
>Исая 59:1 "<emphasis
>Ето, ръката на Господа не се е скъсила</emphasis
>"; Второзаконие 33:27: "<emphasis
>подпорка ти са вечните мишци</emphasis
>". Споменаването на частите на Господното тяло се използва от Светиите на последните дни като доказателство, че Бог някога е бил човек като нас. След като убедят хората в това, те започват да проповядват, че можем да станем подобни на Бога! На една негова лекция, група мормонски стареи предизвикали Уолтър Мартин (авторът на <emphasis
>Царство на култовете</emphasis
>), като изброили стихове, подобни на този. След като свършили с изброяването, д-р Мартин ги помолил да прочетат само още един пасаж: Псалом 91:4  - "<emphasis
>С перата Си ще те покрива; И под крилата Му ще прибегнеш</emphasis
>". "Следвайки логиката, чрез която преди малко доказахте, че Бог е човек, вие току-що доказахте, че Той е птица" - казал У. Мартин. Мормоните трябвало да се засмеят, осъзнавайки абсурдното положение в което попаднали. </para>
</section>
</section>
</section>
<section id="h2-rules-parables"
><title
>Правило 5: Разбирайте целите на притчите и правете разлика между притча и алегория</title>
<para
>Алегория е ИСТОРИЯ, В КОЯТО ВСЕКИ ЕЛЕМЕНТ ИМА НЯКАКВО ЗНАЧЕНИЕ </para>
<para
>Вярно ли е, че всяка притча е алегория?</para>

<para
>Някои пртитчи са алегории. Например питчата за сеяча е: семето е Божието слово, тръните са грижите и т.н. Но повечето притчи не са алегории, а просто истории, които илюстрират някаква поука. Опасно е да се извличат доктрини от притчи. Притчите могат да се интерпретират по много и различни начини. Затова извличаме доктрините от писанията, които ги изказват ясно и точно, а ако някоя притча ги илюстрира - още по-добре.</para>

<section id="h2-rules-parables-ex5a"
><title
>Пример 5.1</title>
<para
>Притчата за вдовицата и неправедния съдия от Лука 18:1-8. Тази история илюстрира един урок - усърдие в молитвата. А ако я обрисуваме като алегория, какво би се получило?</para>
<para
>Истинско насилие над оригиналното значиение: на Бог не му се ще да защитава правата на вдовиците, молитвите "го изморяват" и т.н.</para
></section>

<section id="h2-rules-parables-ex5b"
><title
>Пример 5.2</title>
<para
>Притчата за неправедния настойник от Лука 16:1-9. Какъв е смисълът на притчата? Алегория ли е? </para>
<para
>Настойникът е похвален за едно нещо - за остроумния начин по който употребил това, което имал, за да се подготви за времето, когато няма да го има. Но не е похвален за неетичното си поведение и за това, че е измамил господаря си. </para>
</section>

</section>
</chapter>
